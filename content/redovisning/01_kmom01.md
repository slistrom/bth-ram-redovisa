---
---
Redovisning kmom01
=========================

## Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.
Min kunskapsinventering utifrån PHP the right way var en ganska sorglig resa. Jag gillar verkligen upplägget på den sidan då det ger en översikt av många (om inte de flesta) saker som jag själv tänker att det är bra att kunna i relation till ett programmeringsspråk. Men när jag går igenom sidan känner jag att jag redan förträngt mycket av det jag lärt mig i tidigare PHP kurser. Jag tror att jag har helt ok koll på själva grunderna men resterande delar som tas upp på sidan känner jag att jag har väldigt lite eller ingen koll på. Jag tror att jag kommer behövs repetera databas delarna lite extra för att överleva denna kurs och förmodligen en del andra aspekter som tas upp på sidan. 

När jag gick igenom sidan så blir jag nästan lite provocerad av hur enkelt allt framstås att vara. En av insikterna från oophp kursen var ju att jag gillar PHP som språk men jag har en stark aversion mot allt runtomkring. Ett exempel på det är att jag upplever att ungefär hälten av gångerna jag försöker följa en PHP guide så fungerar det helt enkelt inte. Dvs det kommando som guiden föreslår att jag skall skriva för att t.ex. installera något fungerar helt enkelt inte i min miljö och det slutar med att jag behöver bråka med PHP miljön och infrastrukturen i flera timmar (eller dagar) innan jag ens kommer till att faktiskt skapa något med själva programmeringsspråket PHP. Som ny inför ett språk så får detta mig att inte vilja använda språket när verktygen som skall hjälpa mig att använda språket är det som försvårar det för mig att använda språket.

## Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Jag vände mig till Google för att börja min mini-undersökning. Jag sökte på "best php frameworks" och läste igenom de sex första resultaten, se länkar under referenser nedan. Alla artiklar var skrivna (eller uppdaterade) i år, dvs under 2020. Alla artiklar listade oftast runt 10 olika PHP ramverk som de tyckte var de bästa. Ordningen på deras listning upplevde jag oftast var väldigt subjektiva, dvs vilka ramverk som var bäst baserades på artikelförfattarens uppfattning snarare än någon större och mer grundläggande undersökning. De flesta artiklar hade även med en kortare beskrivning om varför det är värdefullt att använda ett ramverk. Kinst [6] var den artikel jag upplevde hade en mest grundläggande fokus på själva ramverksaspekten. 

Oavsätt ifall det inte verkade ligga några större undersökningar bakom rangordningen hos de individuella artikelförfattarna så var det tydligt att alla tyckte Laravel var det bästa PHP ramverket på marknaden just nu. De flesta artiklar nämner dock också att de upplever att alla ramverk har för och nackdelar så även om de tycker Laravel är det bästa ramverket kan det finnas anledningar att andra ramverk kanske fungerar bättre för läsaren av artikeln baserat på vilka krav en individ eller organisation har.

Utöver den tydliga ettan så var Symfony och Codegniter oftast blandat på andra eller tredjeplats, ibland hade en av dem fått en fjärdeplats. 

Några kommentarer från artiklarna gällande de olika ramverken:

### Laravel
"It’s a great starting point for beginners, thanks to its great documentation and large community."

"The framework also has a robust templating engine that simplifies the web development process by easing common tasks such as session, caching, routing, and authentication."

### Symphony
"It is also known as a comprehensive PHP MVC framework that is adhered to all PHP standards."

"Symfony has great documentation and a large developer community that you can rely on for answers."
 
### Codeigniter
"It provides a simple toolkit and several prebuilt modules for building full-featured web applications. Another strength of this structure is its speed and lightness. It runs faster with database functions than other frameworks."

"Get started quickly, thanks to the framework’s simplicity and excellent documentation"

## Berätta om din syn/erfarenhet generellt kring communities och specifikt communities inom opensource och programmeringsdomänen.

Jag har varit med och startat en del communities och det är allt annat än lätt. Att vara några få personer som möts och skapar något tillsammans är oftast relativt enkelt, mycket för att personerna i fråga oftast har något som just fört dem tillsammans som de brinner för. När en grupp människor expanderar i antal blir det dock oftast svårare och svårare att få en bra översikt på vilka personer som faktiskt ingår i gruppen. Speciellt när det är individer från hela jorden som kan gå in i t.ex. ett globlat community som finns på Internet blir det att dessa individer ofta kommer från helt olika kulturella bakgrunder. Vårt kulturella bagage och den bakgrund vi kommer in med i en ny grupp lägger oftast grunden för hur och varför vi vill och tror att saker bör göras på ett visst sätt. 

Våra olika syn på världen, andra människor och även olika arbetssätt komplicerar ofta sammarbetet mellan individer och ju fler individer som ingår i en gruppering desto mer utmaning blir det ofta att skapa en gemensam kultur och arbetssätt som alla kan och vill ställa sig bakom. Jag upplever att vi på det fysiska planet (dvs där vi kan mötas på en fysisk plats) har genom tiderna skapat ett viss sätt att utvecklas som grupp och skapa en viss dynamik som kan (på bra eller mindre bra sätt) hantera konflikter och problem som uppstår. Det globala digitala rummet som ofta opensource och programmeringsdomänen tillhör är relativt nytt i relation till den mänskliga historien. Detta i sig skapar en utmaning där vi i min mening ännu inte rikigt har lyckats hitta bra lösningar på att överbrygga kulturella skillnader och skapa något tillsammans och jobba mot samma mål inom den digitala svären. Det sagt så finns det ju underbara exempel på att just detta har skett inom just den digitala svären, som t.ex. Linux och Wikipedia. Så det är ju något med den digitala platsen som jag även tror underlättar vårt sammarbete mellan människor.

Just inom programmeringsdomänen är det ju dock tydligt att det ofta är grupperingar som ser på samma problem på olika sätt. Ett exempel på det skulle jag säga är att vi just har flera olika ramverk inom t.ex. PHP och mängden inom Javascipt världen verkar det ju vara ännu större "splittring". Bara den aspekten att vi har så otroligt många olika programmeringsspråk när de flesta i många fall försöker lösa samma problem. Men det är väl också charmen med oss människor att vi skapar ett massivt utbud av möjligheter och testar oss fram i olika kontekster med olika lösningar för att försöka hitta den optimala vägen för just oss själva. 

Något jag är väldigt imponerad över och väldigt tacksam för är den community som lärarteamet byggt upp runt detta program. Det är väldigt öppet, välkomnande och hjälpsamt. Som sagt så vet jag hur svårt det är att skapa kultur och framförallt en konstruktiv kultur. Sedan kan det ibland ske både omedvetet eller medvetet, men oavsett så ville jag bara säga att jag uppskattar verkligen det ni lärare i detta program skapat!

## Vad tror du om begreppet “en ramverkslös värld” som framfördes i videon?

Ju mer jag jobbar med ramverk desto mer ser jag en framtid för mig själv där jag inte jobbar med ramverk. Jag förstår att man med största sannolikhet behöver använda ramverk när man jobbar i stora organisationer för att (som påpekat ovan) vi människor gärna verkar vilja hitta egna lösningar på liknande problem. Om alla löser ett problem på sitt sätt och det är många individer som är involverade och skall arbeta med t.ex. samma kodbas blir det ju lätt rörigt.

Jag upplever i många fall att ramverken hjälper till att skapa just struktur. Men samtidigt så känner jag som ny användere av olika ramverk att jag oftast jobbar emot ramverket istället för att jobba med ramverket. Dvs ramverken upplever jag tar ingen hänsyn till mig som programmerare när jag är ny utan jag förutsätts förstå hur allt fungerar från början. Detta leder till att jag måste stånga huvet mot väggen till jag bokstavligen får huvudvärk och har jag tur lyckas jag efter tillräckligt mycket bankande förstå vad det är jag bör göra för att ramverkat skall godkänna mig som programmerare. Jag tänker att ramverken ju borde vara där för att hjälpa mig skapa bättre kod eller applikationer redan från början men istället handlar ramverken mest (i min åsikt) om att stöpa in programmerare i ett visst sätt att programmera. Sen kan man ju hävda att när en individ väl lyckats förstå ramverket och koda precis som ramverkat vill att den individen har lyckats skriva bra kod. Jag är dock tveksam till att detta alltid stämmer, mycket på grund av den konstanta förändring som vi som mäninskor och samhälle genomgår. Jag tror det krävs väldigt mycket av ett ramverk att hänga med i den förändringen. 

Jag gillade videon om en ramverkslös värld. Tänk om ett ramverk kunde redan från början vara till hjälp för nya programmerare att lösa de problem som de har och att hjälpa dem hitta vettiga lösningar på deras problem för att nå en bra, säker och standardiserad kodbas utan att tvinga in programmeraren i en viss struktur. 

## Hur gick det att komma igång med din redovisa-sida?

Det gick sådär. Fick igång det mesta relativt fort men hade problem med moduler som inte hade stöd för php 7.4. Stod rätt handfallen till problemen först men tack vara hjälp från medstudenter så lyckades jag även lösa de problemen och fick upp min me-sida både lokalt och på studentservern.

## Några funderingar kring arbetet med din kontroller?

Min primära fundering är varför det tog sådan brutalt lång tid att få till allt. Jag hade tydligen glömt det mesta från oophp kursen och fick uppdatera mig i nästan alla moment. Själva PHP kodandet känner jag att jag har hyffsat koll på, men att veta hur jag skall använda ramverket är fortfarande en stor utmaning för mig. Nu när jag stångat mig blodig mot ramverkets alla readmefiler så börjar jag nog känna att jag ha en aningens koll, något jag egentligen inte kände alls i oophp kursen. Det var till och med så att jag fattade hur jag skulle skriva olika testklasser och tester för mina controllers och klasser, dvs inte bara en test som testar att controllerna svarar utan att de även svarar korrekt baserat på olika input (det tyckte jag var stort). 

[FIGURE src=image/codeCoverage.png?w=700 caption="Att täcka koden eller att täcka över felen, det är frågan..."]

Jag lyckades få 100% kodtäckning på mina egna controllers och klasser. Dock ville jag inte ta bort exempel controllers som kom med ramverket, så det ser ut som jag inte har 100% kodtäckning när man inkluderar dessa i den totala procenten. Sedan fick jag ett valideringsfel på ErrorHandlerController.php, men den har ju inte jag heller skrivt så jag vågade inte ändra den.

## Vilken är din TIL för detta kmom?

Min första TIL vad att jag och Mos har en VÄLDIGT olik syn på vad en mjukstart innebär. För mig är det något i stil med matmod där jag löste första kursmomentet på en dag. Detta kursmoment har jag spenderat ungefär sju dagar på att få till. Får hoppas att det inte är en indikation över hur resten av kursen kommer vara...

Min andra TIL är nog just att jag tycker ramverk är väldigt begränsade på sättet de oftast är uppbyggda idag. Jag gissar att jag kommer behöva arbeta inom ramverk framöver när jag jobbar i större projekt. Men jag har helt omvärderat att använda ramverk för mina egna projekt, framöver kommer jag försöka skapa dem på ett annat sätt än att utgå från ett ramverk det första jag gör. Sen kanske det i längden skapar ett merjobb, men förhoppningsvis lyckas jag ändå bygga upp en grundbas av olika funktionalitet som jag kan återanvända på ett sätt som gör det lättare att fortsätta utveckla vad de nu är jag håller på att bygga.

## Referenser

[1](https://raygun.com/blog/top-php-frameworks/) https://raygun.com/blog/top-php-frameworks/

[2](https://hackr.io/blog/best-php-frameworks) https://hackr.io/blog/best-php-frameworks

[3](https://www.hostinger.com/tutorials/best-php-framework) https://www.hostinger.com/tutorials/best-php-framework

[4](https://athemes.com/collections/best-php-frameworks/) https://athemes.com/collections/best-php-frameworks/

[5](https://dzone.com/articles/top-10-php-frameworks-for-web-development) https://dzone.com/articles/top-10-php-frameworks-for-web-development 

[6](https://kinsta.com/blog/php-frameworks/) https://kinsta.com/blog/php-frameworks/