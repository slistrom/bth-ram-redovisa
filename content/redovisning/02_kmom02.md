---
---
Redovisning kmom02
=========================

## Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Min primära erfarenhet av MVC är via de kurser i gjort i detta program. Använde ingen speciell källa för att läsa på om MVC utan läste dbwebb artikeln och de länkar till wikipedia som angavs. Har inte nödvändigtvis reflekterat på strukturen som vi använt tidigare i dbwebb kurser som MVC, annat än att det känts bra att dela upp koden i olika filer med olika typer av ansvar. Själva MVC principen nu när jag läst om den lite mer, känns väldigt logisk och jag gillar uppdelningen. Dels så blir det ju väldigt tydligt nu i efterhand att Anax använder detta sätt att dela upp ansvaret på. Sedan har vi i några tidigare kurser även där delat upp iallafall filerna i model och controller. Där controller nog även innehållit en del av "vy ansvaret", då tänker jag mest på javascript kurserna.

Om jag skall försöka förklara vad MVC är lite kort skulel jag säga att det är ett sätt att dela upp just ansvaret hos koden som utgör en webbapplikation. Genom att dela upp ansvaret i ett model, kontroll och vy ansvar blir det mer tydligt vart olika funktionalitet skall ligga när man kodar. Dels blir det då enklare att skala upp arbetsuppgifter för att man kan dela upp arbetsuppgifterna på ett tydligare sätt mellan t.ex. olika grupperingar av individer. Det blir även tydligare vart man samlar en viss funktionalitet i koden så att man kan renodla kod som t.ex. skall kommunicera med användaren, eller med databasen.

## Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Som jag förstod det så är SOLID fem olika principer som är tänkta att hjälpa oss utvecklare att ifrågasätta vår egen kod och även hjälpa oss att skriva kod som är bättre. Bättre i detta fall kan handla om att koden både skall vara enklare att läsa, lättare att sätta sig in i för nya personer så att det går att vidareutveckla koden och säkrare för att koden både är enklare att testa och bygga vidare på samtidigt som principerna kan hjläpa till att minska antalet nya fel som introduceras när ny kod tillkommer.

Jag läsa de engelska och svenska wikipedia artiklarna samt tittade på videon som rekomenderades i kurskomentet. Från de källorna fick jag uppfattningen att "S" handlar om att skriva "mindre" klassar för att minska komplexiteten och beroenden. ”O" handlar om att man skall skriva klasser som i teorin inte behöver (eller får) ändras så att man får en kontinuitet över tiden och det inte skapas problem genom att någon ändrar på grundkoden som sedan påverkar andra saker som förlitar sig på den koden. "L" fattade jag nog inte riktigt men förstod det som att tanken är att subklasser av en klass skall kunna användas och ersätta huvudklassen utan att det skall uppstå problem. "I" handlar om att man skall hellre skriva många små program, klasser eller interface istället för att baka in en massa kod inom samma scope, tänkter att detta gör det både enklare att testa, återanvända koden och minskar risken för att man behöver ändra saker i framtiden när t.ex. något krav förändras. "D" handlar om att ha så få beroenden som möjligt i sin kod, både för att minska framtida problem om något ändras inom det man är beroende av men också för att säkerställa att man har kontroll p åvad som händer i sin kod genom att t.ex. kunna skicka in allt till en funktion som den funktionen behöver.   

## Har du någon erfarenhet av designmönster och kan du nämna och kort förklara några designmönster du hört talas om?

Jag känner inte att jag är väl medveten om så många designmönster som jag arbetet med aktivt. Däremot så tror jag att det är flera designmönster som jag omedvetet har följt eller fått lära mig utan att det varit så tydligt att det just är ett designmönster jag lär mig. Det som är tydligast för mig just nu är ju MVC eftersom detta kursmoment tagit upp det. Jag gillar uppdelningen av model, view och controller, det känns lågiskt och finns många fördelar med det sättat att jobba. När jag läste om design pattern på wikipedia så var det inte så många som jag kände att jag hade använt baserat på deras namn, det skulle vara module och state som ligger närmast till hands då vi skrivit mycket javascript kod i tidigare kurser. 

Jag gillade slutklämmen på wikipediasidan där det står om kritik till designpatterna och att en kritik är att designpatterns behövs för att det är något som saknas i det språk som man använder. Tänker att det har en intressant liknelse till vårt vanliga liv också. Dvs vi behöver och skapar mönster och repeterande processer i vårt vardagliga liv och inom arbetslivet när vi stöter på problem som vi behöver lösa. Dock när vi utvecklas som människor eller tekniken förändras så blir gamla mönster ofta onödiga eller åtminstånde förändrade tack vare att vi antingen ser på världen på ett annat sätt eller att tekniken förändrar sättet vi interagerar med den värld vi lever i.     

## Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.

Jag valde att studera Laravel och Symfony, mest för att de verkar vara några av de mest populära ramverken just nu enligt min mini-studie i förra kursmomentet. Anax är till stor del fortfarande en gåta för mig så jag hade svårt att dra tydliga paralleller mellan Laravel och Symfony i relation til Anax. Annat än att de alla är skrivna i PHP, sedan kände jag igen sättet alla tre verkar hantera Controllers. Jag fick även en starkare känsla av att Laravel använder MVC på liknande sätt i relation till Anax jämfört med Symfony i relation till Anax. Tänker mest på hur Laravel använder sig av vyer. Men det kanske har att göra med att Laravel är en vidareutveckling av Symfony, där Symfony är lite mer grundläggade och lämnar mer upp till användare hur vyaspekten hanteras. Det var känslan jag fick iallafall, men kan ju också vara att jag inte förstod helt hur Symfony fungerar ännu.

Det var dock intressant att jag fick en känsla av att Laravel hade mer likheter med React som jag använt i jsramverkskursen än med Anax. Men det kanske beror mycket på att de båda är lite mer komersialiserade och deras guider vänder sig till nya användare av deras ramverk och att de byggt upp presentationen av ramverken på liknande sätt snarare än kodstrukturen.  

## Vilken är din TIL för detta kmom?

Min TIL denna gång var dels att det går att genomföra ett kursmoment där jag jobbar med Anax utan att jag stöter på större problem, det var en trevlig omväxling.

Sedan tycker jag det är superintressant med designmönster, jag känner inte att jag har så bra koll på det ännu men tror jag kommer vilja spendera mer tid på att förstå dem. Jag ser att det går att ha stor nytta av dem även utanför programmeringen. Sedan den aspekten att det finns så flera mönster som jag redan använder i min programmering och även i resten av livet bara att jag inte alltid ser dem som designmönster, men skall vara lite mer uppmärksam på det framöver. 