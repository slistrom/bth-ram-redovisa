---
---
Redovisning kmom03
=========================

## Hur känns det att jobba med begreppen kring $di?
Det har känts väldigt motigt. Det känns nästan provocerande när Mos sitter på föreläsningen och säger att dessa kursmoment är mindre än vanligt. Själv spenderade jag över 30 timmar BARA på uppgiften, dvs inte inkluderande föreläsning, läsuppgifterna och denna redovisningstext. Jag tror aldrig jag har jobbat med något så många timmar som jag jobbat med Anax och fortfarande förstått så lite om det som jag gör. Det är nästan intressant i sig hur extremt ologiskt Anax är uppbyggt i relation till hur jag brukar se på och förstå saker. Det ligger säkert någon lärdom i det som jag är för frustrerad för att ta till mig i dagsläget. Själva $di begreppet på en konceptuell nivå tror jag att jag har förstått, men så fort jag skall göra något i Anax som t.ex. att jobba med $di så tar det helt stopp. 

## Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.

Jag gillar begreppet dependency injection. Det känns rimligt att skriva kod som är fristående och har få beroenden till annan kod och där användaren är den som kan bestämma vilka "beroenden" som användaren vill skicka in i koden. Sen kan jag även tycka att det är viktigt att göra avvägningar på hur mycket man skall göra det möjligt att skicka in information till t.ex. en modul i relation till att modulen själva redan har koll på allt den behöver. Om man skriver en modul som skall prata med ett visst API, hur stor är sannolikheten att just den modulen används till ett annat API? Hur mycket mer komplicerad blir modulen att använda i form av att användaren behöver förstå de flertal optioner som måste skickas in i modulen för att modeulen inte sjäkv har någon koll på de beroenden som den behöver för att fungera.

Service locator förstår jag som en slags abstraktion mellan "källkoden" i en tjänst och programmeraren som "bygger vidare" på den tjänsten. Dvs ett sätt att erbjuda tjänster inom tjänsten (t.ex. inom ett ramverk) så att programmerar som använder t.ex. ramverket kan ladda in information i ramverket via ett standardiserat sätt och sedan "hämta ut" den informationen inom ramverket vid senare tillfälle.

Lazy loading förstår jag lite som att ett program först initierar t.ex. en variabel eller en klass med väldigt lite (eller ingen information) för att kunna leverera en helhet till användaren så fort som möjligt. För att senare hämta information och fylla på den tomma klassen och ge användaren all information. Tänker att det kanske är så som javascript fungerar, t.ex. att man i flera ramverk först initierar en variabel som är tom och visar en sida för envändaren som i vissa delar är ofärdig. Sedan så fort informationen finns tillgänglig (kanske från ett externt API) så fylls informationen på i variabeln och sidan uppdateras så att användaren kan se all information som efterfrågades.

Inhämtade information gällande ovan från alla länkar i lästipsen på dbwebb.

## Berätta hur andra ramverk (minst 2) använder sig av koncept som liknar $di. Liknar det “vårt” sätt?

Då jag fortfarande inte riktigt förstår hur Anax använder dependancy injection (trots att jag uppenbarligen lyckats få det att funka) så är det lite svårt att jämföra med andra ramverk. 

Men om jag tittar på Symfony så verkar de använda ett liknande tankesätt när man skall registrera tjänster inom deras ramverk. Dvs att man först registrerar en tjänst och sedan kan man lägga till (injecera) argument i tjäsnterna.

Inom Laravel så pratar de om att Laravel använder sig av en service container som man kan skicka in (injecera) information till. De använder sig också av konstruktionen "$this->app" likt Anax för att få tillgång till service containern, både för att hämta och skicka in information. Nu använder vi ju oss av $di i Anax i denna kurs men vi använde ju $app i oophp kursen. 

## Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.
Jag började med att få till möjligheten att visa upp en karta på min sida som jag sedan gjorde så att den specifikt kunde visa en karta över en viss position. Därefter byggde jag en tjänst inom ramverket för att hämta vilken ip-adress som användaren kommer ifrån för att förstå hur tjänster fungerade inom ramverket. Sedan byggde jag en tjänst för API nycklar som jag kunde använda för att lagra och hämta väderapinyckeln. När jag väl var klar med det så skapade jag vädermodellen för att kommunicera med väderAPIet. Delade upp det i tre delar, där jag dels hämtar dagens väder och kommande väder i en metod och sedan hämtar jag historisk väderdata i en annan metod. Båda metoderna använder sig av multicurl, förståd aldrig hur det skulle gå att göra utan multicurl som det pratade om i chatten. Det ända sätta jag hittade att hämta historisk data var att skicka separata frågor för varje dag bakåt i tiden.

När jag hade en hyffsat fungerande vädermodul började jag skriva test till den och gjorde Mock klasser för att kunna testa utan apinyckel och utan att skicka förfrågningar till den externa servern. Jag testar alla mina metoder med eftersom jag gör Mocktester på de metoder som hanterer förfrågningar till externa tjänster ser det ut som min kodtäckning är ganska dåligt. När jag inte använder mockklasserna har jag nästan 100% kodtäckning. Jag hade ju kunnat dela upp metoderna en del, men eftersom metoderna är relativt små redan kändes det mer som ett spel för galleriet bara för att öka kodtäckningen.

Jag avslutade med att skriva APIet. Det gjorde jag genom att refaktorera det jag i föra kursmomentet kallade mitt IP-API. Gjorde det mer generiskt så att jag bara skulle ha en API URL som kunde leverera alla API svar, istället för att ha ett API för IP-frågor och ett annat API för väderfrågor.  

## Har du någon reflektion kring hur det är att jobba med externa tjänster (ipvalidering, kartor, väder)?

Det är superintressant att jobba med externa tjänster. Jag gillar verkligen integrationen mellan system och att det finns möjlighet att hämta information på ett ställe och sedan integrera det med information från ett annat ställe. Både ip-adresser, lokalisering och kartor känns som extremt värdefulla aspekter av webbprogrammering och något som jag kan ha användning av i förmodligen de flesta applikationer jag kommer utveckla framöver. Därför tycker jag det är lite extra sorgligt att jag inte hinner jobba så mycket med de tjänsterna och göra mer roliga integrationer utan ängnar nästan all min tid på att bara förstå hur jag skall kunna använda de externa tjänsterna i relation till Anax.

## Vilken är din TIL för detta kmom?

Det är nog att först börja med att göra APIet och sedan basera koden på APIet. Som jag gjorde nu blev det en del dubbeljobb när jag började med väderklassen och sedan skapade APIet.