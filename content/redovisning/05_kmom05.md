---
---
Redovisning kmom05
=========================

## Berätta om arbetet med din CI-kedja, vilka verktyg valde du och hur gick det att integrera med dem?
Jag hade sedan tidigare i kursmomentet lagt en hel del tid på att integrera både redovisa repot och mitt modul repo med Travis och med Scrutinizer. Det har varit ett bra hjälpmedel under kursens gång för att hålla lite koll på att det jag gör verkar fungera och att något inte gått sönder. Jag tycker att både Travis och Scrutinizer är trevliga verktyg att jobba med. Det har gått väldigt smidigt att integrera mina repon med deras tjänster direkt från Github. Båda har ett relativt bra översiktligt gränssnitt där jag lätt ser status på mina repon som jag testar. Jag tycker det är väldigt härligt att det finns tjänster som dessa som är helt gratis att använda, dvs så länge som dina repon är publika. Om det är något jag kan tycka kan förbättras är det scrutinizers översikt där jag upplever att jag behöver klicka runt lite väl mycket ibland för att hitta rätt sak. Men det kan vara att jag inte använt deras tjänst tillräckligt mycket än bara.

Då jag (och många andra) fick problem med Travis pga en uppdatering av Xdebug så la jag även till CircleCi i min CI kedja i detta kursmoment. Om något så tyckte jag att CircleCI var ännu enklare att använda i relation till Travis. Det var supersmidigt att komma igång med och att lägga till nya projekt som kördes snabbt och testerna blev klara direkt. Det ända som var svårare att hitta i CircleCI i relation till Travis var länken till min badge, men jag lyckades klura ut hur den skulle se ut till slut.   

## Vilken extern tjänst uppskattade du mest, eller har du förslag på ytterligare externa tjänster att använda?
Jag har inte arbetat med tjänster som dessa tidigare så jag har inte några förslag på ytterligare tjänster. Jag är däremot väldigt tacksam för att få botanisera runt på lite olika tjänster och testa dem i denna och andra dbwebb kurser jag har gjort.

Om jag skall jämföra dem så uppskattade jag mest hur enkelt det var att komma igång med CircleCI. Den säger ju inte så mycket samtidigt som det är otroligt viktigt att själva bygget går igenom, så det är ju väldigt bra att få den kollen.

Scrutinizer är den tjänst av de jag testat som känns mest komplett. Den ger ju även en indikation ifall bygget gått igenom eller inte. Sedan utöver den informationen så får man ju en massa annan information som kodkvalitet och kodtäckning. Kodtäckningen har jag ju egentligen redan när jag kör make test i min lokala miljö och jag tycker webbsidorna som "make test" genererar ger en väldigt bra översikt på vad man har med och vad man har testat. Det bästa som för min del är lite mer unikt med scrutinizer är ju kodkvaliteten. Gränssnittet i Scrutinizers där jag kan se kodkvalitet tycker jag ger en väldigt bra överblick på vad som kan göras bättre och vad som kan vara problematiskt och vad jag bör ändra på eller förbättra. Detta tycker jag der en väldigt tydlig bild av vad jag som programmerare kan göra bättre och lär mig vad som är bra att tänka på.

## Vilken kodkvalitet säger verktygen i din CI-kedja att du har, håller du med?
Scrutinizer klassar min kodkvalitet som 9.87 av 10, vilket känns rätt bra. Personligen ser jag ju dock en massa saker som jag skulle kunna förbättra med koden. I princip varje kursmoment jag gör i alla dbwebb kurser har jag lärt mig lite mer och framförallt sett vad jag kan förbättra. Nu är det inte alltid jag har haft tiden eller energin att skriva om all kod hela tiden, men det ger mig ändå en trygg känsla att jag kommer ha en massa kunskap om hur jag bör skriva trots att all min kod som jag producerat i dagsläget kanske inte följer den standarden jag skulle vilja hålla när jag väl är klar med studierna. 

## Gjorde du några förbättringar på din modul i detta kmom, isåfall vad?
Jag gjorde inga direkta förändringar i min kod i detta moment. Då jag har använt scrutinizer nästan från början så har jag hållit lite koll på den under tiden och sett hur kodkvaliteten har förändrats. Det har ju varit intressant i sig och även hjälpt mig att ta mig frammåt under kodandet på ett bra sätt. Sedan finns det ju saker som Scrutinizer fortfarande klagar på, men jag känner mig ändå nöjd med den ambitionsnivå jag har lagt mig på. 

Om något skulle det har varit intressant att spendera tid på att få upp min kodtäckning trots att jag har mockade klasser. Men för det känns det som att jag skulle behöva skriva om nästa alla mina klasser och det känns lite orimligt i detta skede. Som jag nämde i förra kursmomentet så har jag i princip 100% kodtäckning om jag kör utan mina mockade klasser, dvs om jag testar direkt mot produktionstjänsterna för IP och väder som jag använder. Med tanke på att det stora delen av min kod är just kommunikation med externa tjänster känns det ändå rätt rimligt att jag inte har 100% kodtäckning i detta fall.

## Vilket ramverk undersökte du och hur hanterar det ramverket sin CI-kedja, vilka verktyg används?
Jag fortsatte att undersöka Laravel även i detta kursmoment. Laravel kommer som standard med testmöjligheter för PHPUNIT. Man verkar enkelt kunna göra testklasser både för enhetestester och funktionstester. [Laravels "huvudrepo"](https://github.com/laravel/laravel) har kopplats till Travis för att säkerställa att deras repo bygger korrekt. Det verkar dock inte vara anslutet till några andra CI verktyg, annat än Packagist men det tror jag inte klassificeras som ett CI verktyg utan det förstår jag mer som själva infrastrukturen att få moduler på plats. 

## Fann du någon nivå på kodtäckning och kodkvalitet för ramverket och dess moduler?
Jag kunde inte hitta någon av Laravels repon som var kopplade till tjänster som undersöker kodtäckning eller kodkvalitet. VIlket jag tyckte var lite märkligt. Ett så stort ramverk borde ju vilja visa hur bra det är, men de kanske har sådana tester som inte är publika. 

## Vilken är din TIL för detta kmom?

Testning känns mer och mer viktigt ju mer jag håller på med det. Det är kul att se att det finns så många olika testprogram där ute som är gratis att använda (så länge man kör open source). Det jag tycker är mest intressant med att använda externa testverktyg är att det blir en väldigt bra verifiering att ens kod faktiskt fungerar. I ens lokala miljö känns det lätt att saker ibland fungerar för att man har gjort på ett viss sätt och just den specialaren fungerar i min egen miljö. När jag använder externa testprogram som Travis eller CircleCI så käns det som att det blir lite mer på riktigt. Dvs jag behöver se till att tester inte förstörs för att jag inte har API nycklar i mitt repo och att mina tester skall fungera utifrån att någon endast laddar ner mitt repo.   