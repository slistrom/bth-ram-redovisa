---
---
Redovisning kmom06
=========================

## Hur är din syn på modulen anax/htmlform och det koncept som modulen försöker lösa?
anax/htmlform kändes som en smidig modul. Nu när jag börjat förstå anax, moduler och composer lite bättre så blir det ju smidigare att jobba med moduler. Tycker modulen erbjuder bra mallar som var enkla att följa hur de var strukturerade och även ändra så att de passade in i det scenario som jag behövde. Jag vet dock inte om jag tycker det är så otroligt stor vinst med att ha denna information som en modul. Jag var ju nästan tvungen att gå in och göra någon liten ändring i nästan varje fil som jag använde från modulen. På så sätt hade det nog varit enklare att bara ha mallarna på en wikisida som jag kopierade ifrån och skapade egna sidor baserat på koden som mallarna erbjöd. Hade det varit ännu mer generiskt och jag inte hade behövt ändra i mallarna annat än för att få dem att innehålla den information jag skulle vilja ha så hade det nog varit en annan grej. Eller att modulen erbjöd någon form av "nocode" där den hjälper mig att bygga upp de sidor jag behöver utan att ändra koden själv.

## Kan du hitta liknande lösningar när du tittar på andra ramverk?

Till Laravel verkar det finnas ett paket som kallar Form builder. Det ser ut att fungera på liknande sätt som anax/htmlform där det finns en huvudklass som hantera formulär och att man som användare av paketet skapar klasser som utökar funktionaliteten hos huvudklassen. Fördelen med det är ju att man kan specificera just det som är unikt med sitt eget formulär i den egna klassen utan att förhoppningsvis behöva in och ändra så mycket i huvudklassen.

## Berätta om din syn på Active record och liknande upplägg, ser du fördelar och nackdelar?

På ett sätt känns det väldigt smidigt att använda sig av aktiv record upplägget. Den stora fördelen blir ju att om man är flera programmerare på ett projekt så behöver inte alla kunna eller förstå SQL utan att programmerare kan dela upp uppgifter och ansvar mellan sig. Där de som inte nödvändigtvis kan SQL men som är familjära med objektorientera programmering kan använda sig av de klasser som skapas som stödjer active record och på så sätt ändå jobba smidigt mot databasen. 

Sedan själva konceptet att abstrahera phpkoden från själva databasen tror jag är bra, men samtidigt känns det som att många lösningar blir så specifika att den generiska modulen ändå behöver ändras väldigt mycket och då är man tillbaka till att det kanske hade varit enklare att vara mindre beroenden till olika moduler och strukturera upp koden på andra sätt.

Sedan ser jag en nackdel att det blir väldigt mycket mer kod. Hela lösningen att abstrahera vissa delar skapar ju i sig en högre komplexitet där helheten blir mycket svårare att hålla koll på och säkerställa att allt fungerar över tid. 

## När du undersökte andra ramverk, fann du motsvarigheter till Active Record och hur såg de ut?

Laravel verkar ha en liknande lösning som de kallar Query builder. Där man har klasser och funktioner som abstraherar själva kontakten till databasen för programmerare. Om man du vill kan man använda sig mer av objektorienterad php programmering snarare än att behöva kunna och bry sig om SQL satser för att kommunicera med databasen.

## Vad tror du om begreppet scaffolding, ser du för- och nackdelar med konceptet?

Vet inte riktigt om jag förstått vad scaffolding är i det här fallet. I detta kursmoment kändes det mest som vi använda scaffolding till att kopiera mallar och ändra vissa variabler. Det är ju smidigt, men om jag förstått det rätt så krävs ju att anax cli är installerat, att man förstår hur man skall använda modulerna, hur anax är uppbyggt och vilka saker man behöver ändra. Vet inte om det är så mycket lättare än att bara ha mallar på en wikisida som jag nämnde ovan. I slutänden var det ju ändå mycket som jag behövde ändra som inte scaffoldingen gjorde åt mig.

Jag såg en större vinnnig när vi använda scaffoldingen för att installera moduler i förra kursmomentet. Där kunde ju scripten hjälpa mig placera filer från modulen direkt in i Anax utan att jag själva behövde förstå vart dessa filer skall kopieras och jag behövde ju inte själv ändra något. 

## Hittade du motsvarighet till scaffolding i andra ramverk du tittade på?

Där jag har kommit i kontakt med scaffolding verkar det primärt handla om att hjälpa användare att sätta upp projekt med ett visst ramverk. Dvs skapa en grundstruktur som användaren kan utgå ifrån. React har ju t.ex. en egen "app-byggare" och det verkar även finnas liknande paket för Laravel som hjälper användare att sätta upp vissa grundstrukturer så att det skall gå snabbare att komma igång.

Jag kan ju tycka att de blir lite bakvänt när ramverken är så komplicerade och stora att man behöver en scaffolding applikation för att sätta upp dem. Skulle ju kännas mer naturligt om det fanns mindre enklare sätt att bygga och utöka ramverkat iterativt vartefter man behöver. På sätt och vis tänker jag att det är väl det som utvecklare försöker uppnå när man delar in saker i paket som kan installeras när det behövs, men jag är inte övertygad ännu att det är på det bästa sättet vi gör just nu. Det känns fortfarande för komplicerat och jag upplever att jag bygger in mig själv mer och mer i ett ramverk ju fler paket jag laddar ner. Det vore ju häftigt om ramverket i sig kunde expandera de funktioner jag behövde och inte bara använda paket som behöver utvecklas specifikt för ett viss ramverk utan att de kunde vara generiska.  

## Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?

Om man utgår från samma typer av mallar och abstraherade klasser hela tiden så finns det ju förhoppningsvis en viss standardisering i hur klasserna man använder ser ut. Detta gör ju att man i teorin skulle kunna använda liknande testklasser till väldigt många olika implementationsområden. Dvs har du en bokdatabas och en användardatabas som du scaffoldat fram från samma modul är ju sannolikheten att du kan använda samma eller liknande tester för att testa både dessa funktionaliteter.

## Vilken är din TIL för detta kmom?

Jag börjar förstå hur pakethanteringen fungerar i relation till ramverk och det skall bli intressant att testa och se ifall jag kan få det att fungera på ett smidigare sätt i projektet än jag tycker att jag fått till mitt arbete med Anax hittills. 

