---
---
Redovisning kmom10
=========================

## Krav 1-3
För att uppfylla grundkraven använder jag fyra controllers som styr funktionaliteten på mitt forum.
* Dels har jag en authcontroller som hantera inloggning och utloggning
* Jag har också en homecontroller som styr själva förstsidan på forumet och hämtar dynamisk information att publicera där.
* Jag har även en usercontroller som styr funktioner för användare som att se och ändra på sin profil.
* Min mest omfattande controller är min forumcontroller, den styr allt som har att göra med frågor, svar, kommentarer, taggar och även visa vilka användare som är registrerade på forumet.

Utöver mina controllers så har jag delat upp mestadels av resten av min kod i olika modeller (klasser). Jag har dels olika forum modeller och user modeller som är klasserna som tar hand om funktionerna som jag använder för att både hämta information från databasen och att t.ex. formatera markdown texten. Utöver controllers och modeller har jag även vyer som renderar informationen från controllerna skickar och som modellerna innehåller.

Att skydda webbsidan med inloggning tolkade jag som att det skall gå att se information på webbsidan utan att vara inloggad men att en användare behöver vara inloggad för att kunna posta information, t.ex. frågor, svar eller kommentarer.
För att uppfylla detta använde jag mig av formulärklasserna och activ record designönstret som vi gått igenom i kmom06 i relation till en att både registrera en användare och ge dem möjlighet att logga in och uppdatera sin information. När en användare loggar in kan de se sin information på deras profilsida och har de angett en valid epostadress med en gravatar syns den där också.

Jag har i menyn länkar till sidor där användare kan ställa frågor, se vilka taggar som används i forumet och se andra användare. Jag implementerade möjligheten att ställa frågor, svara på frågor och kommentera frågor och svar delvis genom active-record. Jag förstod dock inte i början har man arbetar med joins av tabeller för activ record så för att lösa det använde jag min kunskap från oophp kursen och pratade med databasen från min forumcontroller.

På sidan för användare kan man se en översikt av alla användare på forumet. Klickar men på en användare kan man se alla frågor som den användaren postat. Det var lite oklart vad som menades med att man skulle kunna se vilka frågor som besvarats. Jag tolkade det som att man skulle kunna se vilka frågor en användare ställt på forumet och att det sedan skall synas vilka av dess frågor som besvarats.

Jag har även en sida som listar alla taggar som finns i forumet och klickar man på en tag kommer man till en sida som listar alla frågor som har den taggen, Därifrån kan man även klicka på en fråga för att så se den i sin helhet.

Jag använde mig av min klass (Textfilter) jag skrev i oophp för att möjliggöra för användare att skriva markdown i både frågor, svar och kommentarer.

Det klurigaste var att hantera kommentarer på svar, eftersom det kunde finnas många svar på en fråga och många kommentarer på ett svar. Eftersom det blev en nestlad informationskedja lyckades jag inte lösa den på ett snyggt sätt inom tiden vi hade på oss för detta projekt. Den funktionaliteten var nog den ända där jag inte lyckades hålla en bra uppdelning mellan MVC och jag fick ta till att jobba med klasser inom vyn för att visa en fråga med alla svar och kommentarer på svar.

Make test skall fungerar på mitt [repo](https://github.com/slistrom/bth-ram-proj), men jag hade tyvärr inte tid att göra tester på mina klasser. Då det inte var ett krav så nöjde jag mig denna gång med att mitt repo gick igenom både CircleCi och Scrutinizer trots att kodtäcknigen blev väldigt låg. 

## Allmänt om projektet
Då detta är mitt sista dbwebb project hade det ju varit trevligt ifall det var mitt bästa hittills. Tyvärr blir det inte alltid som man önskar eller vill. Jag har genom hela programmet haft svårt för Anax, ramverket har helt enkelt inte fallit på plats för mig. Det och lite andra omständigheter gjorde att detta projekt inte blev vad det hade kunnat vara. Jag upplever att i de flesta tidigare kurser så har projekten speglar väldigt väl det som kursmomenten gått igenom, i detta projekt tyckte jag dock att vi testades mer på vad vi kommer ihåg från andra kurser än vad vi faktiskt lärt oss i denna kurs, dvs om man utgår ifrån vad vi får poäng på. Projektet uppfattar jag primärt bygger vidare på kursmoment sex snarare än att uppgifterna utvärderar oss på alla kursmoment.

För min del tyckte jag active-record var väldigt struligt och det var inte förrän i slutet av projektet som jag började förstå hur jag hade kunna göra för att projektet skulle gått smidigare att färdigställa. Det här är det enda projekt hittills som jag inte hunnit göra klart alla kraven i projektet, allt tog väldigt lång tid för mig att få på plats. Hade kursmoment sex (eller något annat kursmoment) innehållit en övning på hur vi kunde arbeta med active record och multipla databastabeller hade nog projektet var mer rimligt (i mina ögon). I detta projekt blev det att jag målade in mig mer och mer i ett hörn och fick ta till fulare och fulare knep för att få koden att fungera. Att göra om och göra rätt hade jag tyvärr inte tid med. Om jag jämför projektet med en tenta så testar ju tentor oftast det vi gått igenom, jag upplevde det att 75% av tiden jag la ner på detta projekt var att göra saker som vi inte ens hade gått igenom inom kursmomenten i denna kurs.

I övrigt så uppskattar jag verkligen själva projektidéen att vi skulle bygga ett forum. Dock själva implementationen för min del blev mer en lärdom i hur jag inte skall koda, men det kan ju vara en bra lärdom det med.

## Allämnt om kursen
På grund av att denna kurs baseras på Anax hade jag inte stora förhoppningar om kursen. Men den var bättre än jag hade förväntat mig faktiskt. Det var intressant att få mer insikt i MVC strukturen på ramverk och nya designmönster som active record. På det stora hela så skulle jag dock inte rekommendera denna kurs till någon. Jag älskade däremot jsramverkskursen, den var ju dock otroligt omfattande. Personligen hade jag uppskattat mer ifall den kursen delades upp i två kurser och att MVC och designmönster kunskaperna från denna kurs flyttades över till den "dubbla" jsramverkskursen istället.

Själva upplägget med kursmoment och inlämningar veckovis samt handledningen i kursen tycker jag har varit väldigt bra. Det community med Discord och närvaron av lärare i alla dbwebbkurser är jag väldigt imponerad över. Guider och övningar har hjälpt mig på ett hyffsat sätt ta till mig kunskapen som jag behöver, bortsett från min kommentar om att utöka kursmoment sex med en "multipla tabeller" övning.

Jag ger denna kurs betyg 5/10.